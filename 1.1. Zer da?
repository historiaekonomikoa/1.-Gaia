
Errusia Inperiala Potentzia Zentralen aurka garaipen azkarra lortzeko itxaropenarekin sartu zen Lehen Mundu Gerran. Ilusio hau laster guztiz hautsita geratu zen, eta gatazkan zehar errusiarren ohiko etsaiek, eraginkortasun faltak eta ustelkeriak, beren saria jaso zuten. 1917. urtearen hasieran, errusiar ekonomia guztiz suntsiturik zegoen. Martxoko aurreneko egunetan grebak eta istiluak piztu ziren Petrogradon (San Petersburgoren izen berria); zenbait soldaduk manifestariekin bat egin zuten eta armak eman zizkieten, trenbidearen langileek ordena berrezartzen zetozen bestelako tropen etorrera oztopatu zuten bitartean. Martxoaren 12an zenbait alderdi sozialistetako ordezkariak greban zeuden soldaduen liderrekin bat eginik Langileen eta Soldaduen Ordezkarien soviet edo batzorde bat osatu zuten. Egun berean Dumaren (errusiar parlamentua) beste batzorde batek behin behineko gobernu bat osatzea erabaki zuen, eta martxoaren 15ean tsarraren abdikazioa lortu zen. Horrela bukatu zen Romanov dinastiaren erregealdi luzea, odol gutxi isuritako eta ia lidergorik gabeko iraultza labur baten ondorioz.
â€ƒ
2.	 Veamos que es comprar la comida

Behin behineko gobernua aristokratez, intelektualez eta parlamentariz osatutako aniztasun handiko bilduma zen; sozialista bakarra zegoen, Alexander Kerenski izeneko klase ertaineko intelektuala. Gainera, Petrogradon gutxienez, gobernua bertoko sobietarekin partekatu beharra zuen (Moskun eta Errusiako beste hiri batzuetan ere sobietak antolatu egin ziren). Erregimen berriak berehala aldarrikatu zituen adierazpen, prentsa eta erlijio askatasunak; gizarte erreforma eta lurraren birbanaketa ere iragarri zituen, eta Errusiarentzako behin betiko gobernu eredu bat ezartzeko asanblada konstituziogile baten deialdia egingo zuenaren hitza ere eman zuen. Alemaniaren aurkako gerrarekin jarraitzen ere saiatu zen, bere hondamena ekarriko zuen erabakia.
2.1.	La vida de Lenin
Vladimir I. Lenin, errusiar sozialisten boltxebike izeneko fakzioaren liderra eta bere bizitzaren gehiengoa erbestean pasa zuena, 1917ko apirilean Petrogradora itzuli zen alemaniar gobernuaren adostasunarekin, gizarte egonezina eta kaos politikoa areagotzen lagunduko zuelakoan. Ezin zuten susmatu gobernu buru izatera helduko zenik! Leninek ez zuen denbora askorik behar izan Petrogradoko sobieta menpean edukitzeko eta berehala behin behineko gobernuaren aurka etengabeko kanpaina bati ekin zion. Gobernuak, barne eztabaidek banatuta, ez zeukan bere agintea ezartzeko gaitasunik, ez ejertzitoan ezta herrialdearen eremu handi batean ere. Hori dela eta, 1917ko urriaren 26an Guardia Gorria izeneko jendetza batek Neguko Jauregia okupatu zuenean ez zion gogor aurka egin (mendebaldeko egutegian  azaroaren 7a zen, baina Sobietar 
